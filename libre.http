POST localhost:5001/translate
Content-Type: application/json

{
  "q": "'Jej kolana i tuląc główki jak pisklęta\n\nPod skrzydło matki. Ona rzekła:  Czy to pięknie\n\nTak krzyczeć? czy to grzecznie? Ten pan was się zlęknie.\n\nTen pan nie przyszedł straszyć; to nie dziad szkaradny.\n\nTo gość, dobry pan, patrzcie tylko, jaki ładny .\n\n \n\nSama spójrzała: Hrabia uśmiechnął się mile\n\nI widocznie był wdzięczen jej za pochwał tyle;\n\nPostrzegła się, umilkła, oczy opuściła\n\nI jako róży pączek cała się spłoniła.\n\n \n\nW istocie był to piękny pan: słusznej urody,\n\nTwarz miał pociągłą, blade, lecz świeże jagody,\n\nOczy modre, łagodne, włos długi, białawy;\n\nNa włosach listki ziela i kosmyki trawy,\n\nKtóre Hrabia oberwał pełznąc przez zagony,\n\nZieleniły się jako wieniec rozpleciony.\n\n \n\n O ty! - rzekł - jakimkolwiek uczczę cię imieniem,\n\nBóstwem jesteś czy nimfą, duchem czy widzeniem!\n\nMów! własna-li cię wola na ziemię sprowadza,\n\nObca-li więzi ciebie na padole władza?\n\nAch, domyślam się - pewnie wzgardzony miłośnik,\n\nJaki pan możny albo opiekun zazdrośnik\n\nW tym cię parku zamkowym jak zaklętą strzeże!\n\nGodna, by o cię bronią walczyli rycerze,\n\nByś została romansów heroiną smutnych!\n\nOdkryj mi, Piękna, tajnie twych losów okrutnych!\n\nZnajdziesz wybawiciela - odtąd twem skinieniem,\n\nJak rządzisz sercem mojem, tak rządź mym ramieniem .\n\nWyciągnął ramię.\n\nOna z rumieńcem dziewiczym,\n\nAle z rozweselonym słuchała obliczem.\n\nJak dziecię lubi widzieć obrazki jaskrawe\n\nI w liczmanach błyszczących znajduje zabawę,\n\nNim rozezna ich wartość, tak się słuch jej pieści\n\nZ dźwięcznemi słowy, których nie pojęła treści.\n\nNa koniec zapytała:  Skąd tu Pan przychodzi?\n\nI czego tu po grzędach szuka Pan Dobrodziéj? \n\n \n\nHrabia oczy roztworzył, zmieszany, zdziwiony,\n\nMilczał, wreszcie, zniżając swej rozmowy tony:\n\n Przepraszam - rzekł - Panienko! Widzę, żem pomieszał\n\nZabawy! Ach, przepraszam, jam właśnie pośpieszał\n\nNa śniadanie; już późno, chciałem na czas zdążyć;\n\nPanienka wie, że drogą trzeba wkoło krążyć,\n\nPrzez ogród, zdaje mi się, jest do dworu prościéj .\n\n \n\nDziewczyna rzekła:  Tędy droga Jegomości;\n\nTylko grząd psuć nie trzeba; tam między murawą\n\nŚcieżka . -  W lewo - zapytał Hrabia - czy na prawo? \n\nOgrodniczka, podniosłszy błękitne oczęta,\n\nZdawała się go badać, ciekawością zdjęta:\n\nBo dom o tysiąc kroków widny jak na dłoni,\n\nA Hrabia drogi pyta? Ale Hrabia do niéj\n\nChciał koniecznie coś mówić i szukał powodu\n\nRozmowy.\n\n Panna mieszka tu? blisko ogrodu?\n\nCzy na wsi? Jak to było, żem Panny we dworze\n\nNie widział? Czy niedawno tu? przyjezdna może? \n\nDziewczę wstrząsnęło głową. -  Przepraszam, Panienko,\n\nCzy nie tam pokoj Panny, gdzie owe okienko? \n\n \n\nMyślił zaś w duchu: Jeśli nie jest heroiną\n\nRomansów, jest młodziuchną, prześliczną dziewczyną.\n\nZbyt często wielka dusza, myśl wielka ukryta\n\nW samotności, jak róża śród lasów rozkwita;\n\nDosyć ją wynieść na świat, postawić przed słońcem,\n\nAby widzów zdziwiła jasnych barw tysiącem!\n\n \n\nOgrodniczka tymczasem powstała w milczeniu,\n\nPodniosła jedno dziecię źwisłe na ramieniu,\n\nDrugie wzięła za rękę, a kilkoro przodem\n\nZaganiając jak gąski, szła dalej ogrodem.\n\n \n\nOdwróciwszy się rzekła:  Czy też Pan nie może\n\nRozbiegłe moje ptastwo wpędzić nazad w zboże? \n\n Ja ptastwo pędzać?  - krzyknął Hrabia z zadziwieniem.\n\nOna tymczasem znikła, zakryta drzew cieniem.\n\nChwilę jeszcze z szpaleru przez majowe zwoje\n\nPrzeświecało coś na wskróś, jakby oczu dwoje.\n\n \n\nSamotny Hrabia długo jeszcze stał w ogrodzie;\n\nDusza jego, jak ziemia po słońca zachodzie,\n\nOstygała powoli, barwy brała ciemne;\n\nZaczął marzyć, lecz sny miał bardzo nieprzyjemne.\n\nZbudził się, sam nie wiedząc, na kogo się gniewał;\n\nNiestety, mało znalazł! nadto się spodziewał!\n\nBo gdy zagonem pełznął ku owej pasterce,\n\nPaliło mu się w głowie, skakało w nim serce;\n\nTyle wdzięków w tajemnej nimfie upatrywał,\n\nW tyle ją cudów ubrał, tyle odgadywał!\n\nWszystko znalazł inaczej. Prawda, że twarz ładną,\n\nKibić miała wysmukłą, ale jak nieskładną!\n\nA owa pulchność liców i rumieńca żywość,\n\nMalująca zbyteczną, prostacką szczęśliwość!\n\nZnak, że myśl jeszcze drzemie, że serce nieczynne.\n\nI owe odpowiedzi, tak wiejskie, tak gminne!\n\n Po cóż się łudzić? - krzyknął - zgaduję po czasie!\n\nMoja nimfa tajemna pono gęsi pasie! \n\n \n\nZ nimfy zniknieniem całe czarowne przezrocze\n\nZmieniło się: te wstęgi, te kraty urocze,\n\nZłote, srebrne, niestety! więc to była słoma?\n\n \n\nHrabia z załamanemi poglądał rękoma\n\nNa snopek uwiązanej trawami mietlicy,\n\nKtórą brał za pęk strusich piór w ręku dziewicy.\n\nNie zapomniał naczynia: złocista konewka,\n\nÓw różek Amaltei, była to marchewka!\n\nWidział ją w ustach dziecka pożeraną chciwie:\n\nWięc było po uroku! po czarach! po dziwie!\n\n \n\nTak chłopiec, kiedy ujrzy cykoryi kwiaty,\n\nWabiące dłoń miękkiemi, lekkiemi bławaty,\n\nChce je pieścić, zbliża się, dmuchnie, i z podmuchem\n\nCały kwiat na powietrzu rozleci się puchem,\n\nA w ręku widzi tylko badacz zbyt ciekawy\n\nNagą łodygę szarozielonawej trawy.\n\n \n\nHrabia wcisnął na oczy kapelusz i wracał\n\nTamtędy, kędy przyszedł, ale drogę skracał,\n\nStąpając po jarzynach, kwiatach i agreście,\n\nAż przeskoczywszy parkan, odetchnął nareście!\n\nPrzypomniał, że dziewczynie mówił o śniadaniu;\n\nMoże już wszyscy wiedzą o jego spotkaniu;\n\nW ogrodzie, blisko domu? może szukać wyślą?\n\nPostrzegli, że uciekał? Kto wie, co pomyślą?\n\nWięc wypadało wrócić.\n\nChyląc się u płotów,\n\nOkoło miedz i zielska, po tysiącach zwrotów\n\nRad był przecież, że wyszedł w końcu na gościniec,\n\nKtóry prosto prowadził na dworski dziedziniec.\n\nSzedł przy płocie, a głowę odwracał od sadu,\n\nJak złodziej od śpichlerza, aby nie dać śladu,\n\nŻe go myśli nawiedzić albo już nawiedził.\n\nTak Hrabia był ostróżny, choć go nikt nie śledził;\n\nPatrzył w stronę przeciwną ogrodu, na prawo.\n\n \n\nBył gaj z rzadka zarosły, wysłany murawą;\n\nPo jej kobiercach, na wskroś białych pniów brzozowych,\n\nPod namiotem obwisłych gałęzi majowych,\n\nSnuło się mnóstwo kształtów, których dziwne ruchy,\n\nNiby tańce, i dziwny ubior: istne duchy\n\nBłądzące po księżycu. Tamci w czarnych, ciasnych,\n\nCi w długich, rozpuszczonych szatach, jak śnieg jasnych;\n\nTamten pod kapeluszem jak obręcz szerokim,\n\nTen z gołą głową; inni, jak gdyby obłokiem\n\nObwiani, idąc, na wiatr puszczają zasłony,\n\nCiągnące się za głową jak komet ogony.\n\nKażdy w innej postawie: ten przyrósł do ziemi,\n\nTylko oczyma kręci na dół spuszczonemi;\n\nÓw patrząc wprost przed siebie, niby senny kroczy\n\nJak po linie, ni w prawo, ni w lewo nie zboczy;\n\nWszyscy zaś ciągle w różne schylają się strony\n\nAż do ziemi, jak gdyby wybijać pokłony.\n\nJeżeli się przybliżą albo się spotkają,\n\nAni mówią do siebie, ani się witają,\n\nGłęboko zadumani, w sobie pogrążeni.\n\nHrabia widział w nich obraz elizejskich cieni,\n\nKtóre chociaż boleściom, troskom niedostępne,\n\nBłąkają się spokojne, ciche, lecz posępne.\n\n \n\nKtóż by zgadnął, że owi, tak mało ruchomi,\n\nOwi milczący ludzie - są nasi znajomi?\n\nSędziowscy towarzysze! z hucznego śniadania\n\nWyszli na uroczysty obrzęd grzybobrania.\n\nJako ludzie rozsądni, umieją miarkować\n\nMowy i ruchy swoje, aby je stosować\n\nW każdej okoliczności do miejsca i czasu.\n\nDlatego, nim ruszyli za Sędzią do lasu,\n\nWzięli postawy tudzież ubiory odmienne:\n\nSłużące do przechadzki opończe płócienne,\n\nKtórymi osłaniają po wierzchu kontusze,\n\nA na głowy słomiane wdziali kapelusze,\n\nStąd biali wyglądają jak czyscowe dusze.\n\nMłodzież także przebrana, oprocz Telimeny\n\nI kilku po francusku chodzących.\n\n \n\nTej sceny\n\nHrabia nie pojął, nie znał wiejskiego zwyczaju,\n\nWięc zdziwiony nieźmiernie biegł pędem do gaju.\n\n \n\nGrzybów było w bród: chłopcy biorą krasnolice,\n\nTyle w pieśniach litewskich sławione l i s i c e,\n\nCo są godłem panieństwa, bo czerw ich nie zjada,\n\nI dziwna; żaden owad na nich nie usiada.\n\nPanienki za wysmukłym gonią b o r o w i k i e m,\n\nKtórego pieśń nazywa grzybów półkownikiem.\n\nWszyscy dybią na r y d z a; ten wzrostem skromniejszy\n\nI mniej sławny w piosenkach, za to najsmaczniejszy,\n\nCzy świeży, czy solony, czy jesiennej pory,\n\nCzy zimą. Ale Wojski zbierał m u c h o m o r y.\n\n \n\nInne pospólstwo grzybów pogardzone w braku\n\nDla szkodliwości albo niedobrego smaku,\n\nLecz nie są bez użytku: one zwierza pasą\n\nI gniazdem są owadów, i gajów okrasą.\n\nNa zielonym obrusie łąk jako szeregi\n\nNaczyń stołowych sterczą: tu z krągłymi brzegi\n\nS u r o j a d k i srebrzyste, żółte i czerwone,\n\nNiby czareczki rożnem winem napełnione;\n\nK o ź l a k, jak przewrocone kubka dno wypukłe,\n\nL e j k i, jako szampańskie kieliszki wysmukłe,\n\nB i e 1 a k i krągłe, białe, szerokie i płaskie,\n\nJakby mlekiem nalane filiżanki saskie,\n\nI kulista, czarniawym pyłkiem napełniona\n\nP u r c h a w k a, jak pieprzniczka - zaś innych imiona\n\nZnane tylko w zajęczym lub wilczym języku,\n\nOd ludzi nie ochrzczone; a jest ich bez liku.\n\nNi wilczych, ni zajęczych nikt dotknąć nie raczy,\n\nA kto schyla się ku nim, gdy błąd swój obaczy,\n\nZagniewany, grzyb złamie albo nogą kopnie;\n\nTak szpecąc trawę, czyni bardzo nieroztropnie.\n\n \n\nTelimena ni wilczych, ni ludzkich nie zbiera.\n\nRoztargniona, znudzona, dokoła spoziera\n\nZ głową w górę zadartą. Więc pan Rejent w gniewie\n\nMówił o niej, że grzybów szukała na drzewie;\n\nAsesor ją złośliwiej równał do samicy,\n\nKtóra miejsca na gniazdo szuka w okolicy.\n\n \n\nJakoż zdała się szukać samotności, ciszy,\n\nOddalała się z wolna od swych towarzyszy\n\nI szła lasem na wzgórek pochyło wyniosły,\n\nOcieniony, bo drzewa gęściej na nim rosły.\n\nW środku szarzał się kamień; strumień spod kamienia\n\nSzumiał, tryskał i zaraz, jakby szukał cienia,\n\nChował się między gęste i wysokie zioła,\n\nKtóre wodą pojone bujały dokoła;\n\nTam ów bystry swawolnik, spowijany w trawy\n\nI liściem podesłany, bez ruchu, bez wrzawy,\n\nNiewidzialny i ledwie dosłyszany szepce,\n\nJako dziecię krzykliwe złożone w kolebce,\n\nGdy matka nad nim zwiąże firanki majowe\n\nI liścia makowego nasypie pod głowę.\n\nMiejsce piękne i ciche; tu się często schrania\n\nTelimena, zowiąc je Ś w i ą t y n i ą d u m a n i a.\n\n \n\nStanąwszy nad strumieniem, rzuciła na trawnik\n\nZ ramion swój szal powiewny, czerwony jak krwawnik,\n\nI podobna pływaczce, która do kąpieli\n\nZimnej schyla się, nim się zanurzyć ośmieli,\n\nKlęknęła i powoli chyliła się bokiem;\n\nWreszcie, jakby porwana koralu potokiem,\n\nUpadła nań i cała wzdłuż się rozpostarła,\n\nŁokcie na trawie, skronie na dłoniach oparła,\n\nZ głową w dół skłonioną; na dole, u głowy,\n\nBłysnął francuskiej książki papier welinowy;\n\nNad alabastrowymi stronicami księgi\n\nWiły się czarne pukle i różowe wstęgi.\n\n \n\nW szmaragdzie bujnych traw, na krwawnikowym szalu,\n\nW sukni długiej, jak gdyby w powłoce koralu,\n\nOd której odbijał się włos z jednego końca,\n\nZ drugiego czarny trzewik, po bokach błyszcząca\n\nŚnieżną pończoszką, chustką, białością rąk, lica,\n\nWydawała się z dala jak pstra gąsienica,\n\nGdy wpełźnie na zielony liść klonu.\n\n \n\nNiestety!\n\nWszystkie tego obrazu wdzięki i zalety\n\nDarmo czekały znawców; nikt nie zważał na nie,\n\nTak mocno zajmowało wszystkich grzybobranie.\n\nTadeusz przecież zważał i w bok strzelał okiem,\n\nI nie śmiejąc iść prosto, przysuwał się bokiem.\n\nJak strzelec, gdy w ruchomej gałęzistej szopie\n\nUsiadłszy na dwóch kołach podjeżdża na dropie,\n\nAlbo na siewki idąc, przy koniu się kryje,\n\nStrzelbę złoży na siodle lub pod końską szyję,\n\nNiby to bronę włóczy, niby jedzie miedzą,\n\nA coraz się przybliża, kędy ptaki siedzą:\n\nTak skradał się Tadeusz.\n\nSędzia czaty zmieszał\n\nI przeciąwszy mu drogę, do źródła pośpieszał.\n\nZ wiatrem igrały białe poły szarafana\n\nI wielka chustka w pasie końcem uwiązana;\n\nSłomiany, podwiązany kapelusz od ruchu\n\nNagłego chwiał się z wiatrem jako liść łopuchu,\n\nSpadając to na barki, to znowu na oczy;\n\nW ręku ogromna laska: tak pan Sędzia kroczy.\n\nSchyliwszy się i ręce obmywszy w strumieniu,\n\nUsiadł przed Telimeną na wielkim kamieniu\n\nI wsparłszy się oburącz na gałkę słoniową\n\nTrzciny ogromnej, z taką ozwał się przemową:\n\n \n\n Widzi Aśćka, od czasu jak tu u nas gości\n\nTadeuszek, niemało mam niespokojności;\n\nJestem bezdzietny, stary; ten dobry chłopczyna\n\nWszak to moja na świecie pociecha jedyna,\n\nPrzyszły dziedzic fortunki mojej. Z łaski nieba\n\nZostawię mu kęs niezły szlacheckiego chleba;\n\nJuż mu też czas obmyśleć los, postanowienie;\n\nAle zważaj no Aśćka moje utrapienie!\n\nWiesz, że pan Jacek, brat mój, Tadeusza ociec,\n\nDziwny człowiek, zamiarów jego trudno dociec:\n\nNie chce wracać do kraju, Bóg wie gdzie się kryje,\n\nNawet nie chce synowi oznajmić, że żyje,\n\nA ciągle nim zarządza. Naprzód w legijony\n\nChciał go posyłać; byłem okropnie zmartwiony.\n\nPotem zgodził się przecie, by w domu pozostał\n\nI żeby się ożenił. Jużbyć żony dostał;\n\nPartyję upatrzyłem; nikt z obywateli\n\nNie wyrówna z imienia ani z parenteli\n\nPodkomorzemu; jego starsza córka Anna\n\nJest na wydaniu, piękna i posażna panna.\n\nChciałem zagaić .\n\nNa to Telimena zbladła,\n\nZłożyła książkę, wstała nieco i usiadła.\n\n \n\n Jak mamę kocham - rzekła - czy to, Panie Bracie,\n\nJest w tym sens jaki? Czy wy Boga w sercu macie?\n\nTo myślisz Tadeusza zostać dobrodziejem,\n\nJeśli młodego chłopca zrobisz grykosiejem!\n\nŚwiat mu zawiążesz! Wierz mi, kląć was kiedyś będzie!\n\nZakopać taki talent w lasach i na grzędzie!\n\nWierz mi, ile poznałam, pojętne to dziecię,\n\nWarto, żeby na wielkim przetarło się świecie;\n\nDobrze Brat zrobi, gdy go do stolicy wyśle;\n\nNa przykład do Warszawy? lub wie Brat, co myślę,\n\nŻeby do Peterburka? Ja pewnie tej zimy\n\nPojadę tam dla sprawy; razem ułożymy,\n\nCo zrobić z Tadeuszem; znam tam wiele osób,\n\nMam wpływy: to najlepszy kreacyi sposób.\n\nZa mą pomocą znajdzie wstęp w najpierwsze domy,\n\nA kiedy będzie ważnym osobom znajomy,\n\nDostanie urząd, order; wtenczas niech porzuci\n\nSłużbę, jeżeli zechce, niech do domu wróci,\n\nMając już i znaczenie, i znajomość świata.\n\nI cóż Brat myśli o tem? \n\n Jużci, w młode lata -\n\nRzekł Sędzia - nieźle chłopcu trochę się przewietrzyć,\n\nObejrzeć się na świecie, między ludźmi przetrzeć.\n\nJa za młodu niemało świata objechałem:\n\nByłem w Piotrkowie, w Dubnie, to za trybunałem\n\nJadąc jako palestrant, to własne swe sprawy\n\nForytując, jeździłem nawet do Warszawy.\n\nCzłek niemało skorzystał! Chciałbym i synowca\n\nWysłać pomiędzy ludzie, prosto jak wędrowca,\n\nJak czeladnika, który terminuje lata,\n\nAżeby nabył trochę znajomości świata.\n\nNie dla rang ni orderów! Proszę uniżenie,\n\nRanga moskiewska, order, cóż to za znaczenie?\n\nKtóryż to z dawnych panów, ba, nawet dzisiejszych,\n\nMiędzy szlachtą w powiecie nieco zamożniejszych,\n\nDba o podobne fraszki? Przecież są w estymie\n\nU ludzi, bo szanujem w nich ród, dobre imię\n\nAlbo urząd, lecz ziemski, przyznany wyborem\n\nObywatelskim, nie zaś czyimś tam faworem .\n\n \n\nTelimena przerwała:  Jeśli Brat tak myśli,\n\nTem lepiej, więc go jako wojażera wyślij .\n\n Widzi Siostra - rzekł Sędzia, skrobiąc smutnie głowę -\n\nChciałbym bardzo, cóż, kiedy mam trudności nowe!\n\nPan Jacek nie wypuszcza z opieki swej syna\n\nI przysłał mi tu właśnie na kark bernardyna\n\nRobaka, który przybył z tamtej strony Wisły;\n\nPrzyjaciel brata, wszystkie wie jego zamysły;\n\nA więc o Tadeusza już wyrzekli losie\n\nI chcą, by się ożenił, aby pojął Zosię,\n\nWychowankę Wać Pani; oboje dostaną,\n\nOprocz fortunki mojej, z łaski Jacka wiano\n\nW kapitałach; wiesz Aśćka, że ma kapitały,\n\nI z łaski jego mam też fundusz prawie cały,\n\nMa więc prawo rozrządzać. - Aśćka pomyśl o tem,\n\nŻeby się to zrobiło z najmniejszym kłopotem.\n\nTrzeba ich z sobą poznać. Prawda, bardzo młodzi,\n\nSzczególnie Zosia mała, lecz to nic nie szkodzi;\n\nCzas by już Zośkę wreszcie wydobyć z zamknięcia,\n\nBo wszakci to już pono wyrasta z dziecięcia .\n\n \n\nTelimena, zdziwiona i prawie wylękła,\n\nPodnosiła się coraz, na szalu uklękła;\n\nZrazu słuchała pilnie, potem dłoni ruchem\n\nPrzeczyła, ręką żwawo wstrząsając nad uchem,\n\nOdpędzając jak owad nieprzyjemne słowa\n\nNa powrót w usta mówcy.\n\n A! a! to rzecz nowa!\n\nCzy to Tadeuszowi szkodzi, czy nie szkodzi -\n\nRzekła z gniewem - sądź o tem sam Wać Pan Dobrodziéj!\n\nMnie nic do Tadeusza; sami o nim radźcie,\n\nZróbcie go ekonomem lub w karczmie posadźcie,\n\nNiech szynkuje lub z lasu niech źwierzynę znosi;\n\nZ nim sobie, co zechcecie, zróbcie; lecz do Zosi?\n\nCo Wać Państwu do Zosi? Ja jej ręką rządzę,\n\nJa sama! Że pan Jacek dawał był pieniądze\n\nNa wychowanie Zosi i że jej wyznaczył\n\nMałą pensyjkę roczną, więcej przyrzec raczył,\n\nToć jej jeszcze nie kupił. Zresztą Państwo wiecie,\n\nI dotąd jeszcze o tem wiadomo na świecie,\n\nŻe hojność Państwa dla nas nie jest bez powodu...\n\nWinni coś Soplicowie dla Horeszków rodu .\n\n \n\n(Tej części mowy Sędzia słuchał z niepojętem\n\nPomieszaniem, żałością i widocznym wstrętem;\n\nJakby lękał się reszty mowy, głowę skłonił\n\nI ręką potakując, mocno się zapłonił).\n\n \n\nTelimena kończyła:  Byłam jej piastunką,\n\nJestem krewną, jedyną Zosi opiekunką.\n\nNikt oprócz mnie nie będzie myślił o jej szczęściu .\n\n A jeśli ona szczęście znajdzie w tym zamęściu? -\n\nRzekł Sędzia wzrok podnosząc. - Jeśli Tadeuszka\n\nPodoba?  -  Czy podoba? To na wierzbie gruszka;\n\nPodoba, nie podoba, a to mi rzecz ważna!\n\nZosia nie będzie, prawda, partyja posażna;\n\nAle też nie jest z lada wsi, lada szlachcianka,\n\nIdzie z Jaśnie Wielmożnych, jest Wojewodzianka,\n\nRodzi się z Horeszkówny; małżonka dostanie!\n\nStaraliśmy się tyle o jej wychowanie!\n\nChybaby tu zdziczała .\n\nSędzia pilnie słuchał,\n\nPatrząc w oczy; zdało się, że się udobruchał,\n\nBo rzekł dosyć wesoło:  No, to i cóż robić!\n\nBóg widzi, szczerze chciałem interesu dobić;\n\nTylko bez gniewu; jeśli Aśćka się nie zgodzi,\n\nAśćka ma prawo; smutno - gniewać się nie godzi;\n\nRadziłem, bo brat kazał; nikt tu nie przymusza;\n\nGdy Aśćka rekuzuje pana Tadeusza,\n\nOdpisuję Jackowi, że nie z mojej winy\n\nNie dojdą Tadeusza z Zosią zaręczyny.\n\nTeraz sam będę radzić; pono z Podkomorzym\n\nZagaimy swatostwo i resztę ułożym .\n\n \n\nPrzez ten czas Telimena ostygła z zapału:\n\n Ja nic nie rekuzuję, Braciszku, pomału!\n\nSam mówiłeś, że jeszcze za wcześnie, zbyt młodzi-\n\nRozpatrzmy się, czekajmy, nic to nie zaszkodzi,\n\nPoznajmy z sobą państwa młodych; będziem zważać;\n\nNie można szczęścia drugich tak na traf narażać.\n\nOstrzegam tylko wcześnie: niech Brat Tadeusza\n\nNie namawia, kochać się w Zosi nie przymusza,\n\nBo serce nie jest sługa, nie zna, co to pany,\n\nI nie da się przemocą okuwać w kajdany .\n\n \n\nZaczem Sędzia, powstawszy, odszedł zamyślony;\n\nPan Tadeusz z przeciwnej przybliżył się strony.\n\nUdając, że szukanie grzybów tam go zwabia;\n\nW tymże kierunku z wolna posuwa się Hrabia.\n\n \n\nHrabia podczas Sędziego sporów z Telimeną\n\nStał za drzewami, mocno zdziwiony tą sceną;\n\nDobył z kieszeni papier i ołówek, sprzęty,\n\nKtóre zawsze miał z sobą, i na pień wygięty\n\nRozpiąwszy kartkę, widać, że obraz malował,\n\nMówiąc sam z sobą:  Jakbyś umyślnie grupował:\n\nTen na głazie, ta w trawie, grupa malownicza!\n\nGłowy charakterowe! Z kontrastem oblicza .\n\n \n\nPodchodził, wstrzymywał się, lornetkę przecierał,\n\nOczy chustką obwiewał i coraz spozierał:\n\n Miałożby to cudowne, śliczne widowisko\n\nZginąć albo zmienić się, gdy podejdę blisko?\n\nTen aksamit traw będzież to mak i botwinie?\n\nW nimfie tej czyż obaczę jaką ochmistrzynię? \n\n \n\nChoć Hrabia Telimenę już dawniej widywał\n\nW domu Sędziego, w którym dosyć często bywał,\n\nLecz mało ją uważał; zadziwił się zrazu,\n\nRozeznając w niej model swojego obrazu.\n\nMiejsca piękność, postawy wdzięk i gust ubrania\n\nZmieniły ją, zaledwie była do poznania.\n\nW oczach świeciły jeszcze niezagasłe gniewy;\n\nTwarz ożywiona wiatru świeżemi powiewy,\n\nSporem z Sędzią i nagłym przybyciem młodzieńców,\n\nNabrała mocnych, żywszych niż zwykle rumieńców.\n\n \n\n Pani - rzekł Hrabia - racz mej śmiałości darować,\n\nPrzychodzę i przepraszać, i razem dziękować.\n\nPrzepraszać, że jej kroków śledziłem ukradkiem,\n\nI dziękować, że byłem jej dumania świadkiem;\n\nTyle ją obraziłem! Winienem jej tyle!\n\nPrzerwałem chwilę dumań: winienem ci chwile\n\nNatchnienia! chwile błogie! potępiaj człowieka,\n\nAle sztukmistrz twojego przebaczenia czeka!\n\nNa wielem się odważył, na więcej odważę!\n\nSądź!  - tu ukląkł i podał swoje peizaże.\n\n \n\nTelimena sądziła malowania proby\n\nTonem grzecznej, lecz sztukę znającej osoby;\n\nSkąpa w pochwały, lecz nie szczędziła zachętu:\n\n Brawo - rzekła - winszuję, niemało talentu.\n\nTylko Pan nie zaniedbuj; szczególniej potrzeba\n\nSzukać pięknej natury! O, szczęśliwe nieba\n\nKrajów włoskich! różowe Cezarów ogrody!\n\nWy, klasyczne Tyburu spadające wody\n\nI straszne Pauzylipu skaliste wydroże!\n\nTo, Hrabio, kraj malarzów! U nas, żal się Boże!\n\nDziecko muz, w Soplicowie oddane na mamki,\n\nUmrze pewnie. Mój Hrabio, oprawię to w ramki\n\nAlbo w album umieszczę do rysunków zbiorku,\n\nKtóre zewsząd skupiałam: mam ich dosyć w biorku .\n\n \n\nZaczęli więc rozmowę o niebios błękitach,\n\nMorskich szumach i wiatrach wonnych, i skał szczytach,\n\nMieszając tu i ówdzie, podróżnych zwyczajem,\n\nŚmiech i urąganie się nad ojczystym krajem.\n\n \n\nA przecież wokoło nich ciągnęły się lasy\n\nLitewskie! tak poważne i tak pełne krasy! -\n\nCzeremchy oplatane dzikich chmielów wieńcem,\n\nJarzębiny ze świeżym pasterskim rumieńcem,\n\nLeszczyna jak menada z zielonemi berły,\n\nUbranemi, jak w grona, w orzechowe perły;\n\nA niżej dziatwa lesna: głóg w objęciu kalin,\n\nOżyna czarne usta tuląca do malin.\n\nDrzewa i krzewy liśćmi wzięły się za ręce\n\nJak do tańca stające panny i młodzieńce\n\nWkoło pary małżonków. Stoi pośród grona\n\nPara, nad całą leśną gromadą wzniesiona\n\nWysmukłością kibici i barwy powabem:\n\nBrzoza biała, kochanka, z małżonkiem swym grabem.\n\nA dalej, jakby starce na dzieci i wnuki,\n\nPatrzą siedząc w milczeniu: tu sędziwe buki,\n\nTam matrony topole i mchami brodaty\n\nDąb, włożywszy pięć wieków na swój kark garbaty,\n\nWspiera się, jak na grobów połamanych słupach,\n\nNa dębów, przodków swoich, skamieniałych trupach.\n\n \n\nPan Tadeusz kręcił się nudząc niepomału\n\nDługą rozmową, w której nie mógł brać udziału;\n\nAż gdy zaczęto sławić cudzoziemskie gaje\n\nI wyliczać z kolei wszystkich drzew rodzaje:\n\nPomarańcze, cyprysy, oliwki, migdały,\n\nKaktusy, aloesy, mahonie, sandały,\n\nCytryny, bluszcz, orzechy włoskie, nawet figi,\n\nWysławiając ich kształty, kwiaty i łodygi -\n\nTadeusz nie przestawał dąsać się i zżymać,\n\nNa koniec nie mógł dłużej od gniewu wytrzymać.\n\n \n\nBył on prostak, lecz umiał czuć wdzięk przyrodzenia\n\nI patrząc w las ojczysty rzekł, pełen natchnienia:\n\n Widziałem w botanicznym wileńskim ogrodzie\n\nOwe sławione drzewa rosnące na wschodzie\n\nI na południu, w owej pięknej włoskiej ziemi;\n\nKtóreż równać się może z drzewami naszemi?\n\nCzy aloes z długiemi jak konduktor pałki?\n\nCzy cytryna, karlica z złocistemi gałki,\n\nZ liściem lakierowanym, krótka i pękata\n\nJako kobieta mała, brzydka, lecz bogata?\n\nCzy zachwalony cyprys, długi, cienki, chudy,\n\nCo zdaje się być drzewem nie smutku, lecz nudy?\n\nMówią, że bardzo smutnie wygląda na grobie:\n\nJest to jak lokaj Niemiec we dworskiej żałobie,\n\nNie śmiejący rąk podnieść ani głowy skrzywić,\n\nAby się etykiecie niczem nie sprzeciwić.\n\n \n\nCzyż nie piękniejsza nasza poczciwa brzezina,\n\nKtóra jako wieśniaczka, kiedy płacze syna,\n\nLub wdowa męża, ręce załamie, roztoczy\n\nPo ramionach do ziemi strumienie warkoczy!\n\nNiema z żalu, postawą jak wymownie szlocha!\n\nCzemuż Pan Hrabia, jeśli w malarstwie się kocha,\n\nNie maluje drzew naszych, pośród których siedzi?\n\nPrawdziwie, będą z Pana żartować sąsiedzi,\n\nŻe mieszkając na żyznej litewskiej równinie,\n\nMalujesz tylko jakieś skały i pustynie .\n\n \n\n Przyjacielu! - rzekł Hrabia - piękne przyrodzenie\n\nJest formą, tłem, materią, a duszą natchnienie,\n\nKtóre na wyobraźni unosi się skrzydłach,\n\nPoleruje się gustem, wspiera na prawidłach.\n\nNie dość jest przyrodzenia, nie dosyć zapału,\n\nSztukmistrz musi ulecieć w sfery ideału!\n\nNie wszystko, co jest piękne, wymalować da się!\n\nDowiesz się o tem wszystkim z książek w swoim czasie.\n\nCo się tycze malarstwa: do obrazu trzeba\n\nPunktów widzenia, grupy, ansemblu i nieba,\n\nNieba włoskiego! Stąd też w kunszcie peizażów\n\nWłochy były, są, będą, ojczyzną malarzów.\n\nStąd też, oprócz Brejgela, lecz nie Van der Helle,\n\nAle peizażysty (bo są dwaj Brejgele),\n\nI oprócz Ruisdala, na całej północy\n\nGdzież był peizażysta który pierwszej mocy?\n\nNiebios, niebios potrzeba! \n\n Nasz malarz Orłowski -\n\nPrzerwała Telimena - miał gust Soplicowski.\n\n(Trzeba wiedzieć, że to jest Sopliców choroba,\n\nŻe im oprócz Ojczyzny nic się nie podoba).\n\nOrłowski, który życie strawił w Peterburku,\n\nSławny malarz (mam jego kilka szkiców w biórku),\n\nMieszkał tuż przy Cesarzu, na dworze, jak w raju,\n\nA nie uwierzy Hrabia, jak tęsknił po kraju!\n\nLubił ciągle wspominać swej młodości czasy,\n\nWysławiał wszystko w Polszcze: ziemię, niebo, lasy... \n\n \n\n I miał rozum! - zawołał Tadeusz z zapałem. -\n\nTe Państwa niebo włoskie, jak o niem słyszałem,\n\nBłękitne, czyste, wszak to jak zamarzła woda!\n\nCzyż nie piękniejsze stokroć wiatr i niepogoda?\n\nU nas dość głowę podnieść: ileż to widoków!\n\nIleż scen i obrazów z samej gry obłoków!\n\nBo każda chmura inna: na przykład jesienna\n\nPełźnie jak żółw leniwa, ulewą brzemienna\n\nI z nieba aż do ziemi spuszcza długie smugi\n\nJak rozwite warkocze, to są deszczu strugi;\n\nChmura z gradem jak balon szybko z wiatrem leci,\n\nKrągła, ciemnobłękitna, w środku żółto świeci,\n\nSzum wielki słychać wkoło. Nawet te codzienne,\n\nPatrzcie Państwo, te białe chmurki, jak odmienne!\n\nZrazu jak stada dzikich gęsi lub łabędzi,\n\nA z tyłu wiatr jak sokoł do kupy je pędzi;\n\nŚciskają się, grubieją, rosną, nowe dziwy!\n\nDostają krzywych karków, rozpuszczają grzywy,\n\nWysuwają nóg rzędy i po niebios sklepie\n\nPrzelatują jak tabun rumaków po stepie:\n\nWszystkie białe jak srebro, zmieszały się - nagle\n\nZ ich karków rosną maszty, z grzyw szerokie żagle,\n\nTabun zmienia się w okręt i wspaniale płynie\n\nCicho, z wolna, po niebios błękitnej równinie! \n\n \n\nHrabia i Telimena poglądali w górę;\n\nTadeusz jedną ręką pokazał im chmurę,\n\nA drugą ścisnął z lekka rączkę Telimeny.\n\nKilka już upłynęło minut cichej sceny;\n\nHrabia rozłożył papier na swym kapeluszu\n\nI wydobył ołówek. Wtem przykry dla uszu\n\nOdezwał się dzwon dworski i zaraz śród lasu\n\nCichego pełno było krzyku i hałasu.\n\n \n\nHrabia kiwnąwszy głową rzekł poważnym tonem:\n\n Tak to na świecie wszystko los zwykł kończyć dzwonem.\n\nRachunki myśli wielkiej, plany wyobraźni,\n\nZabawki niewinności, uciechy przyjaźni,\n\nWylania się serc czułych! - gdy śpiż z dala ryknie,\n\nWszystko miesza się, zrywa, mąci się i niknie! \n\nTu obróciwszy czuły wzrok ku Telimenie:\n\n Cóż zostaje?  - a ona mu rzekła:  Wspomnienie! \n\nI chcąc Hrabiego nieco ułagodzić smutek,\n\nPodała mu urwany kwiatek niezabudek.\n\nHrabia go ucałował i na pierś przyśpilał;\n\nTadeusz z drugiej strony krzak ziela rozchylał,\n\nWidząc, że się ku niemu tem zielem przewija\n\nCoś białego: była to rączka jak lilija;\n\nPochwycił ją, całował i usty po cichu\n\nUtonął w niej jak pszczoła w liliji kielichu;\n\nUczuł na ustach zimno; znalazł klucz i biały\n\nPapier w trąbkę zwiniony, był to listek mały;\n\nPorwał, schował w kieszenie, nie wie, co klucz znaczy,\n\nLecz mu to owa biała kartka wytłumaczy.\n\n \n\nDzwon wciąż dzwonił, i echem z głębi cichych lasów\n\nOdezwało się tysiąc krzyków i hałasów;\n\nOdgłos to był szukania i nawoływania,\n\nHasło zakończonego na dziś grzybobrania.\n\nOdgłos nie smutny wcale ani pogrzebowy,\n\nJak się Hrabiemu zdało, owszem, obiadowy.\n\nDzwon ten, w każde południe krzyczący z poddasza,\n\nGości i czeladź domu na obiad zaprasza:\n\nTak było w dawnych licznych dworach we zwyczaju\n\nI zostało się w domu Sędziego.\n\nWięc z gaju\n\nWychodziła gromada niosąca krobeczki,\n\nKoszyki, uwiązane końcami chusteczki,\n\nPełne grzybów; a panny w jednym ręku niosły,\n\nJako wachlarz zwiniony, b o r o w i k rozrosły,\n\nW drugim związane razem, jakby polne kwiatki,\n\nO p i e ń k i i rozlicznej barwy s u r o j a d k i:\n\nWojski miał m u c h o m o r a. Z próżnemi przychodzi\n\nRękami Telimena, z nią panicze młodzi.\n\n \n\nGoście weszli w porządku i stanęli kołem.\n\nPodkomorzy najwyższe brał miejsce za stołem;\n\nZ wieku mu i z urzędu ten zaszczyt należy.\n\nIdąc kłaniał się starcom, damom i młodzieży;\n\nObok stał Kwestarz; Sędzia tuż przy Bernardynie.\n\nBernardyn zmówił krótki pacierz po łacinie,\n\nPodano w kolej wódkę, zaczem wszyscy siedli\n\nI chołodziec litewski milczkiem żwawo jedli.\n\n \n\nObiadowano ciszej, niż się zwykle zdarza;\n\nNikt nie gadał pomimo wezwań gospodarza.\n\nStrony biorące udział w wielkiej o psów zwadzie\n\nMyśliły o jutrzejszej walce i zakładzie;\n\nMyśl wielka zwykle usta do milczenia zmusza.\n\nTelimena, mówiąca wciąż do Tadeusza,\n\nMusiała ku Hrabiemu nieraz się odwrócić,\n\nNawet na Asesora nieraz okiem rzucić:\n\nTak ptasznik patrzy w sidło, kędy szczygły zwabia,\n\nI razem w pastkę wróbla. Tadeusz i Hrabia,\n\nObadwa radzi z siebie, obadwa szczęśliwi,\n\nOba pełni nadziei, więc nie gadatliwi.\n\nHrabia na kwiatek dumne opuszczał wejrzenie,\n\nA Tadeusz ukradkiem spozierał w kieszenie,\n\nCzy ów kluczyk nie uciekł; ręką nawet chwytał\n\nI kręcił kartkę, której dotąd nie przeczytał.\n\nSędzia Podkomorzemu węgrzyna, szampana\n\nDolewał, służył pilnie, ściskał za kolana,\n\nAle do rozmawiania z nim nie miał ochoty\n\nI widać, że czuł jakieś tajemne kłopoty.\n\n \n\nPrzemijały w milczeniu talerze i dania;\n\nPrzerwał nareszcie nudny tok obiadowania\n\nGość niespodziany, szybko wpadając - gajowy;\n\nNie zważał nawet, że czas właśnie obiadowy,\n\nPodbiegł do Pana; widać z postawy i z miny,\n\nŻe ważnej i niezwykłej jest posłem nowiny.\n\nKu niemu oczy całe zwróciło zebranie;\n\nOn, odetchnąwszy nieco, rzekł:  Niedźwiedź, Mospanie! \n\n \n\nResztę wszyscy odgadli: że zwierz z m a t e c z n i k a\n\nWyszedł, że w Zaniemeńską Puszczę się przemyka,\n\nŻe go trzeba wnet ścigać, wszyscy wraz uznali,\n\nChoć ani się radzili, ani namyślali.\n\nSpólną myśl widać było z uciętych wyrazów,\n\nZ gestów żywych, z wydanych rozlicznych rozkazów,\n\nKtóre, wychodząc tłumnie, razem z ust tak wielu,\n\nDążyły przecież wszystkie do jednego celu.\n\n \n\n Na wieś! - zawołał Sędzia - hej! konno, setnika!\n\nJutro na brzask obława, lecz na ochotnika;\n\nKto wystąpi z oszczepem, temu z robocizny\n\nWytrącić dwa szarwarki i pięć dni pańszczyzny .\n\n \n\n W skok - krzyknął Podkomorzy - okulbaczyć siwą,\n\nDobiec w cwał do mojego dworu; wziąć co żywo\n\nDwie pjawki, które w całej okolicy słyną:\n\nPies zowie się Sprawnikiem, a suka Strapczyną;\n\nZakneblować im pyski, zawiązać je w miechu\n\nI przystawić je tutaj konno dla pośpiechu .\n\n Wańka!  - krzyknął na chłopca Asesor po rusku -\n\nTasak mój Sanguszowski pociągnąć na brusku,\n\nWiesz, tasak, co od Księcia miałem w podarunku;\n\nPas opatrzyć, czy kula jest w każdym ładunku .\n\n Strzelby - krzyknęli wszyscy - mieć na pogotowiu! \n\nAsesor wołał ciągle:  Ołowiu, ołowiu!\n\nFormę do kul mam w torbie .  Do księdza plebana\n\nDać znać - dodał pan Sędzia - żeby jutro z rana\n\nMszę miał w kaplicy lesnej; króciochna oferta\n\nZa myśliwych, msza zwykła świętego Huberta .\n\n \n\nPo wydanych rozkazach nastało milczenie;\n\nKażdy dumał i rzucał dokoła wejrzenie,\n\nJak gdyby kogoś szukał; z wolna wszystkich oczy\n\nSędziwa twarz Wojskiego ciągnie i jednoczy:\n\nZnak to był, że szukają na przyszłą wyprawę\n\nWodza i że Wojskiemu oddają buławę.\n\nWojski powstał, zrozumiał towarzyszów wolę\n\nI uderzywszy ręką poważnie po stole,\n\nPociągnął złocistego z zanadrza łańcuszka,\n\nNa którym wisiał gruby zegarek jak gruszka:\n\n Jutro - rzekł - pół do piątej przy lesnej kaplicy\n\nStawią się bracia strzelcy, wiara obławnicy .\n\n \n\nRzekł i ruszył od stołu, za nim szedł gajowy;\n\nOni obmyślić mają i urządzić łowy.\n\n \n\nTak wodze gdy na jutro bitwę zapowiedzą,\n\nŻołnierze po obozie broń czyszczą i jedzą\n\nLub na płaszczach i siodłach śpią próżni kłopotu,\n\nA wodze wśród cichego dumają namiotu.\n\n \n\nPrzerwał się obiad, dzień zszedł na kowaniu koni,\n\nKarmieniu psów, zbieraniu i czyszczeniu broni;\n\nU wieczerzy zaledwie kto przysiadł do stoła;\n\nNawet strona Kusego z partyją Sokoła\n\nPrzestała dawnym wielkim zatrudniać się sporem:\n\nPobrawszy się pod ręce Rejent z Asesorem\n\nWyszukują ołowiu. Reszta, spracowana,\n\nSzła spać wcześnie, ażeby przebudzić się z rana.',",
  "source": "pl",
  "target": "es"
}

###
